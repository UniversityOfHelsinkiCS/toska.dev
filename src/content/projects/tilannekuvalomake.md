---
github: lomake
title: Tilannekuvalomake
date: Helmikuu 2020 -
---

Tilannekuvalomake on Helsingin yliopiston koulutusohjelmien johtoryhmien käyttöön toteutettu seurantatyökalu. Koulutusohjelmat tarkastelevat syksyisin mennyttä vuotta ja suunnittelevat samalla tulevaa, ja Lomake toimii tämän keskustelun dokumentoinnin välineenä ja asialistana. Lomakkeella on noin 20 kysymystä koulutusohjelmien tilanteeseen liittyen, ja koulutusohjelmien johtoryhmät täyttävät lomakkeen vuosittain. 

Aiemmin samainen tilannekuvatieto oli hajallaan erinäisissä Exceleissä ja Word-tiedostoissa. Tämä hidasti analysointityötä, jota opetushallinto ohjelmien tilanteesta tekee. Myös eri vuosien tietojen vertailu oli haastavaa. Tilannekuvalomake tuo kaikkien ohjelmien tilannetiedot yhteen paikkaan. Lomakkeelle rakennetut raportointinäkymät helpottavat kokonaistilanteen hahmottamista ja mahdollistavat myös ohjelmien tietojen tarkastelun esimerkiksi tiedekunnittain tai tutkintotasoittain.