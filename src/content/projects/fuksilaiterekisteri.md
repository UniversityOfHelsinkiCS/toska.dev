---
github: fuksilaiterekisteri
title: Fuksilaiterekisteri
date: Elokuu 2019 -
---

Helsingin yliopiston Matemaattis-luonnontieteellinen tiedekunta on tarjonnut uusille opiskelijoilleen (*Terms and Conditions apply!*) opiskeluja varten ns. Fuksilaitteen, joka nykyään on käytännössä varsin jämerä kannettava tietokone. Näiden laitteiden tilaus, jakelu, ylläpito, ja lopuksi takaisinkeruu ovat melkoinen operaatio, jota kukaan ei halua pyöritellä esim. jollain jaetulla excelillä. Näihin tarpeisiin kehitettiin alkusyksynä 2019 **Fuksilaiterekisteri**, tuttavallisemmin **Fukrek**.

Ketterän kehityksen riemuvoiton, Fukrekin kehitystyö alkoi maanataiaamuna 19.8.2019. Speksi asiakkailta saatiin saman päivän iltapäivänä. Tiistaiaamuna varmistui rahoitus, ja samana iltapäivänä saatu speksi jo muuttui. Viikko tästä eteenpäin, perjantaina asiakkaat vakuuttaneen demon, ja hyvinlevätyn viikonlopun jälkeen, järjestelmä vastaanotti ensimmäiset ilmoittautumiset uusilta fukseilta!

Tällaisen lentävän lähdön mahdollisti huikea ja motivoitunut tiimi, teknisesti pätevä Toska boilerplate-alusta, sekä tuttu toimintaympäristö ja vahva ymmärrys järjestelmän tarpeista - olivathan tekijät itse olleet vastaanottamassa vastaavia laitteita vain muutamia vuosia aiemmin. Ryhmässä ymmärrettiin myös järjestelmän prioriteettijärjestys, ja ominaisuuksia toteutettiin nimenomaan sen mukaan, mitä ensimmäiseksi tarvittiin, ts. sen mukaan mistä saatiin välittömästi hyötyä. Ilmoittautumisten jälkeen järjestelmään lisättiin ajallaan mm. tarkistus opiskelijan oikeudesta laitteeseen osastokohtaisine sääntöineen, tilastoja ja seurantaa eri osastoille, tuki jakelulle ja kirjaukselle, ja paljon muuta. Tätä kirjoittaessa (2021) Fukrek on ollut käytössä kahdessa vuosijakelussa, kantaen tietojärjestelmällisen vastuun jo lähes tuhannesta jaetusta fuksilaitteesta!
