---
github: oodikone
title: Oodikone
date: Lokakuu 2017 -
---

Oodikone on opetushallinnon käytössä oleva työkalu opintosuoritusdatan tutkimiseen. Projektin tavoite on hyödyntää opintorekisterin sisältämää dataa esittämällä se helposti käytettävässä muodossa. Oodikoneen isän, HY:n digitalisaatiojohtaja Jaakko Kurhilan sanoin: *”Meillä on Oodi, jossa on kaikki data, ja tarvitaan kone, jolla sitä dataa päästään katsomaan.”*

Oodikoneen käytetyin ominaisuus on opintosuoritusten tarkastelu koulutusohjelmatasolla nk. *Population Statistics* -näkymässä, josta voi seurata esimerkiksi tietyn vuosikurssin opintojen etenemistä. Toisenlaista näkökulmaa tarjoaa suoritusten tarkastelu kurssikohtaisesti, jota voidaan hyödyntää mm. opetuksen kehittämisessä. Näiden lisäksi Oodikoneesta löytyy muita näkymiä yliopistotasolta yksittäiseen opiskelijaan.
